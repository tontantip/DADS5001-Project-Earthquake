# DADS5001 Project Earthquake
Mini project DADS5001 Data Analytics and Data Science Tools and Programming.
## Dataset / Data source
- Dataset historical earthquake data ย้อนหลัง 20 ปี [(NCEI Hazard Earthquake Search), (raw.githubusercontent.com/tontantip/Archive/refs/heads/main/earthquakes-2025-08-30_18-19-15_%2B0700.tsv)](https://raw.githubusercontent.com/tontantip/DADS5001-Project-Earthquake/refs/heads/main/Document/earthquakes-2025-08-30_18-19-15_%2B0700.tsv)
- ข้อมูลสถิติจำนวนประชากรไทย https://stat.bora.dopa.go.th/new_stat/webPage/statByAgeMonth.php
## Table of Contents

- [Introduction](#introduction)
- [Data analytics](#data-analytics)
- [ Overview](#overview)
- [ Damage](#damage)
- [Safe Zone](#safe-zone)

## Introduction


ตั้งแต่ปี ค.ศ. 2005 ถึง เดือน สิงหาคม 2025 จากการรวมรวบสถิติเกิดแผ่นดินไหวทั่วโลก พบว่าจำนวนครั้งการเกิดแผ่นดินไหวแต่ละปีมีจำนวนครั้งไม่ต่ำกว่า 20 ครั้งในทุกขนาดความรุนแรงที่ปลดปล่อยออกมา หากพิจารณาเพียงจำนวนครั้งการเกิดแผ่นดินไหวไม่สามารถสรุปแนวโน้มแน่นอนได้ว่าเพิ่มขึ้นหรือลดลง แสดงให้เห็นว่าปัจจัยมีความซับซ้อนและหลากหลาย
<div align="center">
  <img src=https://github.com/tontantip/DADS5001-Project-Earthquake/blob/main/image/Number%20of%20earthquakes%202005-2025.png?raw=true width="800">
  <p style="font-size: 0.7em; color: #555;">
    <em>Figure 1: Bar Chart แสดงจำนวนการเกิดแผนดินไหว (แกน Y: จำนวนครั้งเหตุการณ์แผ่นดินไหว) แต่ละปี ตั้งแต่ 2005-2025(เดือน สิงหาคม) (แกน X: ปี (2005-2025)) ในแต่ละปีมีจำนวนแผ่นดินไหวไม่ต่ำกว่า 20 ครั้ง และไม่มีแนวโน้มที่แน่นอน </em><br>
  </p>
</div>
หากวิเคราะห์การกระจายความรุนแรงของแผ่นดินไหวโดยตรง (มาตราวัดขนาด: Magnitude) หรือที่ทราบกันดีในหน่วย ริกเตอร์ สเกล (Richter scale) ตั้งแต่ปี 2005-2025 (Figure2) พบว่าการกระจายขนาดความรุนแรงส่วนใหญ่ (Median) จะอยู่ในช่วง 5.5 ถึง 6.5 ถือว่าเป็นความรุนแรงสามารถทำให้เกิดความเสียหายบริเวณที่เป็นศูนย์กลางของการเกิดแผ่นดินไหวได้ ในปี 2011 มีค่า Outlier ความรุนแรงสูงมากเมื่อเทียบกับปีอื่นๆ ซึ่งมีขนาดถึง 9.0 ริกเตอร์ ซึ่งเป็นเหตุการณ์แผ่นไหวขนาด 9.0 ริกเตอร์ที่โทโฮคุ ประเทศญี่ปุ่น
</p>
<div align="center">
  <img src="https://github.com/tontantip/DADS5001-Project-Earthquake/blob/main/image/Distribution of Earthquake Magnitudes per Year (2005-2025).png?raw=true" width="800">
  <p style="font-size: 0.7em; color: #555;">
    <em>Figure 2: Boxplot แสดงการกระจายของความรุนแรงแผ่นดินไหว (แกน Y: Magnitude) ในแต่ละปี (แกน X: ปี 2005-2025) </em><br>
  </p>
</div>
จากกราฟทั้ง 2 (Figure1 และ Figure2) ระหว่างจำนวนการเกิดแผ่นดินไหวและการกระจายตัวความรุนแรงของแผ่นดินไหว พบว่าในปีที่มีจำนวนครั้งเกิดแผ่นดินไหวบ่อยจะมีความรุนแรงที่ไม่สูง เช่นในปี 2008 (76 ครั้ง) แต่ค่า Median และค่า Outlier ความรุนแรงในปีดังกล่าวไม่สูงมาก  สอดคล้องกับกฎของ Gutenberg-Richter ซึ่งระบุว่า เมื่อขนาดความรุนแรงของแผ่นดินไหวเพิ่มขึ้น จำนวนครั้งที่เกิดขึ้นจะลดลงอย่างเป็นทวีคูณ (exponentially)
</p>
ปัญหาสำคัญที่มักเกิดขึ้นตามมาจากเหตุการณ์แผ่นดินไหว คือ ความสูญเสียทั้งในด้านชีวิตและด้านมูลค่าความเสียหายทางเศรษฐกิจ ระหว่างปี ค.ศ. 2005 – 2025 พบว่าประเทศที่มีอัตราความเสียหายต่อจำนวนครั้งของการเกิดแผ่นดินไหวสูงที่สุดคือ ประเทศญี่ปุ่น โดยมีค่าเฉลี่ยความเสียหายต่อครั้งสูงถึง 863.72 ล้านดอลลาร์สหรัฐ จากจำนวนแผ่นดินไหว 61 ครั้ง (อ้างอิงจาก Figure 3)

ในขณะที่ ประเทศจีน แม้จะมีจำนวนแผ่นดินไหวสูงที่สุดในโลกถึง 124 ครั้ง แต่กลับมีอัตราความเสียหายต่อครั้งอยู่ที่ 863.71 ล้านดอลลาร์สหรัฐ ซึ่งจัดอยู่อันดับที่ 9 ของโลก ถือว่าค่อนข้างต่ำเมื่อเทียบกับจำนวนครั้งที่เกิดเหตุการณ์

อีกปัจจัยที่อธิบายความแตกต่างนี้ได้คือ ลักษณะทางภูมิศาสตร์ โดยประเทศจีนมีพื้นที่กว่า 9.7 ล้านตารางกิโลเมตร ใหญ่เป็นอันดับ 1 ของโลก ทำให้ผลกระทบจากแต่ละครั้งกระจายตัวออกไป ขณะที่ประเทศญี่ปุ่นมีพื้นที่เพียง 0.38 ล้านตารางกิโลเมตร (อันดับที่ 61 ของโลก) และมีความหนาแน่นของประชากรสูง จึงทำให้แม้จำนวนครั้งของแผ่นดินไหวไม่มากนัก แต่อัตราความเสียหายต่อครั้งกลับสูงมาก

ข้อมูลนี้สะท้อนให้เห็นว่า ปัจจัยด้านพื้นที่และความหนาแน่นของประชากร มีบทบาทสำคัญต่อขนาดของความเสียหาย ไม่เพียงแค่จำนวนครั้งของแผ่นดินไหว แต่ยังรวมถึงความเปราะบางทางสังคม เศรษฐกิจ และโครงสร้างพื้นฐานในพื้นที่ด้วย โดยกรณีของประเทศญี่ปุ่นถือเป็นตัวอย่างชัดเจนที่แม้จำนวนครั้งไม่สูง แต่ความเสียหายเฉลี่ยต่อครั้งกลับอยู่ในระดับรุนแรงมากที่สุดของโลก
</p>
<div align="center">
  <img src="https://github.com/tontantip/DADS5001-Project-Earthquake/blob/main/image/Total%20Damage%20per%20Event%20and%20Number%20of%20Event%20by%20Country%20(Top%2015)1.png?raw=true" width="800">
  <p style="font-size: 0.7em; color: #555;">
    <em>Figure 3: กราฟแสดงข้อมูล Total Damage per Event Top 15 (อัตราความเสียหายต่อเหตุการณ์) และ Number of Events (จำนวนเหตุการณ์) ของประเทศ 15 อันดับแรก แกนY(ซ้าย) Damage per Event ความเสียหายต่อเหตุการณ์ ($Mil/event) แกนY(ขวา)  Number of Event จำนวนเกิดเหตุการณ์แผ่นดินไหว แกนX Country ชื่อประเทศ </em><br>
  </p>
</div>
หากพิจารณาในด้านของ อัตราความเสียหายต่อพื้นที่ ของแต่ละประเทศ (Figure 4) พบว่า ประเทศญี่ปุ่น มีค่าเฉลี่ยสูงที่สุดอยู่ที่ 784,240 ดอลลาร์สหรัฐต่อตารางกิโลเมตร ซึ่งสะท้อนถึงความรุนแรงของผลกระทบเมื่อเทียบกับขนาดพื้นที่ของประเทศ ขณะที่ ประเทศเฮติ อยู่ในอันดับที่ 2 ด้วยค่าเฉลี่ย 348,650 ดอลลาร์สหรัฐต่อตารางกิโลเมตร

ความแตกต่างที่เห็นได้ชัดเจนนี้มีสาเหตุจากลักษณะเชิงภูมิศาสตร์ของประเทศเฮติ ซึ่งมีพื้นที่เพียง 0.028 ล้านตารางกิโลเมตร อยู่อันดับที่ 146 ของโลก ถือเป็นประเทศขนาดเล็ก ดังนั้นแม้จำนวนเหตุการณ์แผ่นดินไหวจะไม่มากนัก แต่เมื่อเทียบกับพื้นที่ที่จำกัด ทำให้ค่าเฉลี่ยความเสียหายต่อพื้นที่ออกมาสูงมาก

จากข้อมูลดังกล่าวสามารถสรุปได้ว่า อัตราความเสียหายต่อพื้นที่ ไม่ได้สะท้อนเพียงจำนวนครั้งของการเกิดแผ่นดินไหว แต่ยังขึ้นอยู่กับ ขนาดของพื้นที่ประเทศและความหนาแน่นของประชากร
</p>
<div align="center">
  <img src="https://github.com/tontantip/DADS5001-Project-Earthquake/blob/main/image/Total%20Damage%20per%20Area%20by%20Country%20(Top%2020)1.png?raw=true" width="800">
  <p style="font-size: 0.7em; color: #555;">
    <em>Figure 4: กราฟแสดงข้อมูล Total Damage per Area by Country (อัตราความเสียหายรวมต่อพื้นที่) แกนX Damage per Area อัตราความเสียหายต่อพื้นที่ ($k/square kilometer) แกนX Country ชื่อประเทศ </em><br>
      </p>
</div>
มูลค่าความเสียหายจากแผ่นดินไหว ถือเป็น ผลกระทบทางเศรษฐกิจอย่างรุนแรงต่อการพัฒนาประเทศ สำหรับประเทศไทย พบว่ามี อัตราความเสียหายต่อเหตุการณ์เฉลี่ย 393.12 ล้านดอลลาร์สหรัฐ ซึ่งจัดอยู่อันดับที่ 12 ของโลก ขณะเดียวกัน หากพิจารณาในเชิงพื้นที่ ประเทศไทยมี อัตราความเสียหายเฉลี่ย 3,830 ดอลลาร์สหรัฐต่อตารางกิโลเมตร อยู่อันดับที่ 17 ของโลก ตัวเลขเหล่านี้ชี้ให้เห็นว่า แผ่นดินไหวไม่เพียงสร้างความสูญเสียเชิงกายภาพ แต่ยังทำให้ประเทศต้องสูญเสียงบประมาณมหาศาล และสูญเสียโอกาสสำคัญในการพัฒนาเศรษฐกิจและสังคม

ดังนั้น การบริหารความเสี่ยงจึงเป็นสิ่งจำเป็นอย่างยิ่ง ไม่ว่าจะเป็นการระบุพื้นที่ที่มีแนวโน้มจะเสียหายมากที่สุด การจำแนกประเภทสิ่งปลูกสร้างที่เปราะบาง หรือการพิจารณาร่วมกับปัจจัยด้านประชากรและการใช้ประโยชน์ที่ดิน ข้อมูลเหล่านี้สามารถนำไปใช้วางแผนเชิงป้องกันและจัดการเชิงพื้นที่อย่างเป็นระบบ หากดำเนินการได้อย่างมีประสิทธิภาพ จะช่วยลดความสูญเสียจากแผ่นดินไหวในอนาคต และเพิ่มขีดความสามารถของประเทศในการรับมือกับภัยพิบัติได้ดียิ่งขึ้น
</p>
เมื่อวันที่ 28 มีนาคม พ.ศ. 2568 ได้เกิดเหตุแผ่นดินไหวขึ้น โดยมีศูนย์กลางอยู่ที่ ภาคซะไกง์ของประเทศพม่า แรงสั่นสะเทือนจากเหตุการณ์นี้ส่งผลกระทบมาถึงประเทศไทย ทำให้มีอาคารและที่อยู่อาศัยจำนวนมากได้รับความเสียหาย
</p>
<div align="center">
  <img src="https://thestandard.co/wp-content/uploads/2025/05/SAO-Collapse.jpg?x62638" width="800">
  <p style="font-size: 0.7em; color: #555;">
    <em>Figure5: อาคารสำนักการตรวจเงินแผ่นดินถล่ม.  </em><br>
    ที่มา: <a href="https://thestandard.co/">Thestandard</a>
  </p>
</div>
แผ่นดินไหวเป็นภัยพิบัติที่ไม่สามารถคาดเดาล่วงหน้าได้อย่างแน่นอน ไม่ว่าจะเป็นเวลา หรือสถานที่ที่จะเกิด เนื่องจากสาเหตุหลักมาจากการเคลื่อนตัวของแผ่นเปลือกโลกที่สะสมพลังงานไว้และปลดปล่อยออกมาอย่างไม่สม่ำเสมอ ปัจจุบันแม้จะมีการศึกษาปัจจัยต่าง ๆ เพื่อใช้เป็นตัวบ่งชี้ แต่ก็สามารถทำได้เพียง การคาดการณ์แนวโน้ม เท่านั้น

ดังนั้น แนวทางที่เป็นไปได้และมีความสำคัญที่สุดคือ การประเมินความเสี่ยงและการเตรียมความพร้อมล่วงหน้า ทั้งในระดับพื้นที่ สิ่งปลูกสร้าง และการจัดการทรัพยากร เพื่อให้สามารถลดผลกระทบและความเสียหายจากภัยแผ่นดินไหวได้อย่างมีประสิทธิภาพมากขึ้น

## Data analytics
### Overview
จากข้อมูลการแจ้งเหตุแผ่นดินไหวในพื้นที่กรุงเทพมหานครทั้ง 50 เขต จำนวน 11,789 รายการ ได้มีการนำข้อมูลที่ได้รับมาจับคู่กับพิกัดทางภูมิศาสตร์เพื่อระบุความเกี่ยวข้องกับสิ่งปลูกสร้างต่างๆ พบว่ามีข้อมูลที่เชื่อมโยงกับสิ่งปลูกสร้างรวมทั้งสิ้น 6,565 แห่ง จากการตรวจสอบเพิ่มเติม พบว่าร้อยละ 53 ของการแจ้งเหตุ (6,245 คำร้อง) ระบุถึงความเสียหาย ขณะที่เมื่อพิจารณาจากจำนวนสิ่งปลูกสร้างทั้งหมด พบว่ามี สิ่งปลูกสร้างที่ได้รับความเสียหายจำนวน 2,248 แห่ง หรือคิดเป็นร้อยละ 34 ของจำนวนสิ่งปลูกสร้างทั้งหมด ส่วนสิ่งปลูกสร้างที่เหลือ 4,317 แห่ง (66% ของทั้งหมด) ไม่พบความเสียหาย จากเหตุการณ์ดังกล่าว
</p>
</div>
</p>
<div align="center">
  <img src="https://github.com/tontantip/DADS5001-Project-Earthquake/blob/main/image/%E0%B8%AA%E0%B8%B1%E0%B8%94%E0%B8%AA%E0%B9%88%E0%B8%A7%E0%B8%99%E0%B8%82%E0%B8%AD%E0%B8%87%E0%B8%81%E0%B8%B2%E0%B8%A3%E0%B9%81%E0%B8%88%E0%B9%89%E0%B8%87%E0%B9%80%E0%B8%AB%E0%B8%95%E0%B8%B8%E0%B9%81%E0%B8%9C%E0%B9%88%E0%B8%99%E0%B8%94%E0%B8%B4%E0%B8%99%E0%B9%84%E0%B8%AB%E0%B8%A7.png" width="800">
  <p style="font-size: 0.7em; color: #555;">
    <em>Figure6: กราฟแสดงสัดส่วนของการแจ้งเหตุแผ่นดินไหวทั้งหมดจำนวน 11,789 รายการ พบว่ามี 52.93% ของคำร้องทั้งหมดที่แจ้งว่าได้รับความเสียหาย (6,245 รายการ) ส่วนที่เหลือ 47.07% (5,544 รายการ) ไม่ได้มีการแจ้งความเสียหาย </em><br>
  </p>
</div>
</p>
<div align="center">
  <img src="https://github.com/tontantip/DADS5001-Project-Earthquake/blob/main/image/%E0%B8%AA%E0%B8%B1%E0%B8%94%E0%B8%AA%E0%B9%88%E0%B8%A7%E0%B8%99%E0%B8%82%E0%B8%AD%E0%B8%87%E0%B8%AA%E0%B8%B4%E0%B9%88%E0%B8%87%E0%B8%9B%E0%B8%A5%E0%B8%B9%E0%B8%81%E0%B8%AA%E0%B8%A3%E0%B9%89%E0%B8%B2%E0%B8%87%E0%B8%97%E0%B8%B1%E0%B9%89%E0%B8%87%E0%B8%AB%E0%B8%A1%E0%B8%94.png" width="800">
  <p style="font-size: 0.7em; color: #555;">
    <em>Figure7: กราฟแสดงสัดส่วนของ สิ่งปลูกสร้างทั้งหมด จำนวน 6,565 แห่ง พบว่ามี 34.24% ของสิ่งปลูกสร้างที่ได้รับความเสียหาย (2,248 แห่ง) ส่วนที่เหลือ 65.76% (4,317 แห่ง) ไม่ได้มีการแจ้งความเสียหาย </em><br>
  </p>
</div>
วิเคราะห์ความเสียหายเชิงโครงสร้างที่จากข้อมูลการแจ้งเหตุแผ่นดินไหวในกรุงเทพมหานคร จาก Figure8 พบว่า การแจ้งเหตุที่ระบุถึงสิ่งปลูกสร้างประเภท คอนโดมิเนียม มีจำนวนสูงที่สุดที่ 5,865 ครั้ง มากกว่าการแจ้งเหตุของ บ้าน ที่มีจำนวน 2,432 ครั้ง ถึงเกือบ 2 เท่า รวมกันคิดเป็นกว่า 70% ของการแจ้งเหตุทั้งหมด

อย่างไรก็ตาม เมื่อมีการตรวจสอบสถานที่ที่มีการแจ้งความเสียหายจริง พบว่า คอนโดมิเนียม เป็นประเภทสิ่งปลูกสร้างที่มีจำนวนเหตุการณ์ “ไม่พบความเสียหาย” มากที่สุด คือ 726 ครั้ง (6.16%) ของการแจ้งเหตุทั้งหมด แสดงให้เห็นว่าไม่ใช่ทุกการแจ้งความเสียหายจะสะท้อนถึงผลกระทบเชิงโครงสร้างโดยตรง

ปัจจัยที่ทำให้คอนโดมิเนียมมีจำนวนการแจ้งเหตุสูงที่สุด ได้แก่:

- จำนวนยูนิตต่ออาคาร
คอนโดมิเนียมหนึ่งหลังมีจำนวนยูนิต (ห้องชุด) มากกว่าบ้านเดี่ยวหลายสิบหรือหลายร้อยเท่า ดังนั้นการเกิดแรงสั่นสะเทือนเพียงครั้งเดียว อาจนำไปสู่การแจ้งเหตุหลายครั้งจากยูนิตภายในอาคารเดียวกัน

- ลักษณะโครงสร้างที่ซับซ้อน
คอนโดมิเนียมเป็นอาคารสูง มีโครงสร้างที่ต้องใช้ร่วมกัน เช่น เสา พื้น ระบบน้ำ ระบบไฟฟ้า และพื้นที่ส่วนกลาง ปัจจัยนี้ทำให้การรับแรงสั่นสะเทือนของคอนโดมิเนียมแตกต่างจากบ้านเดี่ยวและอาคารเตี้ย ๆ อีกทั้งยังมีโอกาสที่ผู้อยู่อาศัยในอาคารเดียวกันจะรับรู้แรงสั่นสะเทือนได้ชัดเจนกว่า

และต่อมาประเภทความเสียหายที่เกิดขึ้น พบว่า ความเสียหายที่กำแพง (Wall Damage) มีจำนวนมากที่สุด 1,320 ครั้ง ทำให้สามารถตีความได้เบื้องต้นว่าส่วนใหญ่เกิดความเสียหายที่กำแพง แสดงว่าความเสียหายส่วนใหญ่ไม่เกี่ยวกับโครงสร้างหลักที่สำคัญต่อการรับน้ำหนักของอาคารโดยตรง เช่น เสา คาน หรือพื้น สิ่งปลูกสร้างส่วนในกรุงเทพมหานครมีความแข็งแรงทางโครงสร้างรับน้ำหนักได้ดีพอสมควร
</p>
</div>
<div align="center">
  <img src= "https://github.com/tontantip/DADS5001-Project-Earthquake/blob/main/image/Analysis%20of%20Structural%20Damage1.png?raw=true" width="800">
  <p style="font-size: 0.7em; color: #555;">
    <em>Figure8: กราฟการวิเคราะห์ความเสียหายเชิงโครงสร้าง (Analysis of Structural Damage) ประกอบด้วย จำนวนแจ้งความเสียหายแบ่งตามประเภทสิ่งปลูกสร้าง (Total Reported Damages by Building Type), จำนวนแจ้งความเสียหายแล้วไม่พบความเสียหายแบ่งตามประเภทสิ่งปลูกสร้าง (Number of Damage Reports Verified as "NO Damage Found" by Building Type),  จำนวนเสียหายแบ่งตามประเภทความเสียหาย (Number of Damage Each Damage Type </em><br>
  </p>
</div>
วิเคราะห์เจาะลึกเกี่ยวกับพื้นที่ตั้งของจุดที่มีการแจ้งปัญหาโดยแบ่งตามพื้นที่ใช้ประโยชน์ตามสีผังเมืองของกรุงเทพมหานคร และ ลักษณะชั้นดินพบว่า ชั้นดิน zoning A ดินอ่อนพอสมควร มีการแจ้งมากที่สุดถึง 9,890 ครั้ง คิดเป็น 84% ของจำนวนการแจ้งทั้งหมด ชั้นดิน zoning B ดินอ่อนมากมีการแจ้ง 1,886 ครั้ง และ zoning C ดินอ่อนที่สุดมีการแจ้ง 2 ครั้ง 

ข้อมูลจากกรมอุตุนิยมวิทยา([https://tmd.go.th](https://tmd.go.th/info/%E0%B9%81%E0%B8%9C%E0%B8%99%E0%B8%94%E0%B8%99%E0%B9%84%E0%B8%AB%E0%B8%A7)) ระบุว่าลักษณะชั้นดินที่เป็นดินอ่อนมักจะขยายแรงสั่นสะเทือนได้ดี หรือความอ่อนของชั้นดินมากโอกาสเสี่ยงที่จะเกิดความเสียหายมาก หมายความว่า ตามทฤษฎีแล้ว ชั้นดินใน zone C มีความเสี่ยงเกิดความเสียหายมากที่สุด ตามด้วย zone B และ A ตามลำดับ ซึ่งขัดแย้งกับข้อมูลเป็นจริง แต่ถ้าพิจารณาพื้นที่ของแต่ละลักษณะชั้นดินในพื้นที่กรุงเทพมหานคร พบว่าในกรุงเทพมหานครมีพื้นที่ชั้นดิน zone B มากที่สุด 889,672,540 ตารางเมตร (56%) พื้นที่ zone A 673,050,384 ตารางเมตร (43%) พื้นที่ zone C น้อยที่สุด 13,896,907 (1%) เท่านั้น สามารถตีความได้ว่า

- จำนวนการแจ้งความเสียหายมาจากพื้นที่ของ zone A และ B เป็นส่วนใหญ่เนื่องจากพื้นที่ส่วนใหญ่ของกรุงเทพมหานครเป็นลักษณะชั้นดินแบบ zone A และ B ทำให้มีประชากรและสิ่งปลูกสร้างที่หนาแน่นกว่า มีโอกาสที่จะมีการแจ้งความเสียหายมากกว่า
- เนื่องจากพื้นที่ชั้นดิน zone C จะเป็นต้องใช้เทคนิคก่อสร้างที่ซับซ้อนและมีราคาแพงกว่า เพื่อรองรับชั้นดินที่อ่อนและมีโอกาสทรุดตัว
- กฎหมายผังเมือง เมื่อปีพ.ศ. 2556 กรุงเทพมหานคร ได้แบ่งพื้นที่ใช้ประโยชน์ตามสีผังเมือง จากการวิเคราะห์พบว่า พื้นสำหรับที่อยู่อาศัยและพาณิชยกรรม และมีการแจ้งความเสียหายสูงถึง 94% อยู่ในพื้นที่ชั้นดิน zone A และ B
</p>
<div align="center">
  <img src=https://github.com/tontantip/DADS5001-Project-Earthquake/blob/main/image/Analysis%20of%20Location1.png?raw=true width="800">
  <p style="font-size: 0.7em; color: #555;">
    <em>Figure8: กราฟการวิเคราะห์ความเสียหายเชิงพื้นที่ (Analysis of Location) ประกอบด้วย พื้นที่ชั้นดินในกรุงเทพมหานคร (Area by soil layer in BKK) หน่วย ตารางกิโลเมตร, จำนวนเหตุแบ่งตามประเภทของชั้นดิน (Number of Reported by Soil Layer), จำนวนการแจ้งความเสียหายแบ่งตามพื้นที่ใช้ประโยชน์ และ ชั้นดิน (Total Reported Damage by Land use zone and soil layer)</em><br>
  </p>
</div>
<div align="center">
  <img src=https://github.com/tontantip/DADS5001-Project-Earthquake/blob/main/image/soil%20layer.png?raw=true width="800">
  <p style="font-size: 0.7em; color: #555;">
    <em>Figure9: ตารางที่อธิบายคุณสมบัติของชั้นดิน (Soil Layer) ในเขตกรุงเทพมหานคร โดยแบ่งออกเป็น 3 ประเภทหลัก ได้แก่ โซน A, โซน B, และโซน C </em><br>
  </p>
</div>

### Damage
ในบรรดา 50 เขตของกรุงเทพมหานคร เขตจตุจักร มีจำนวนการแจ้งเหตุเข้ามามากที่สุด รองลงมาคือ เขตวัฒนา และ เขตห้วยขวาง ตามลำดับ
</p>
</div>
<div align="center">
  <img src=https://github.com/tontantip/DADS5001-Project-Earthquake/blob/main/image/building_count_by_district.jpg width="800">
  <p style="font-size: 0.7em; color: #555;">
    <em>Figure10: แผนที่กรุงเทพมหานคร แสดงจำนวนสิ่งปลูกสร้างที่มีการแจ้งเหตุแผ่นดินไหวในแต่ละเขต ซึ่งสะท้อนให้เห็นถึงความหนาแน่นของการแจ้งเหตุในพื้นที่ต่างๆ โดยสีที่เข้มขึ้นจะแสดงถึงจำนวนการแจ้งเหตุที่สูงขึ้น </em><br>
  </p>
</div>
จากการวิเคราะห์ข้อมูลด้วย Scatter Plot พบความสัมพันธ์เชิงบวกระหว่าง จำนวนการแจ้งเหตุ และ คะแนนความเสียหาย ของแต่ละเขตในกรุงเทพฯ กล่าวคือ เขตที่มีจำนวนการแจ้งเหตุมากก็มักจะมีระดับความเสียหายสูงตามไปด้วย
</p>
</div>
<div align="center">
  <img src=https://github.com/tontantip/DADS5001-Project-Earthquake/blob/main/image/%E0%B8%81%E0%B8%A3%E0%B8%B2%E0%B8%9F%E0%B9%81%E0%B8%AA%E0%B8%94%E0%B8%87%E0%B8%84%E0%B8%A7%E0%B8%B2%E0%B8%A1%E0%B8%AA%E0%B8%B1%E0%B8%A1%E0%B8%9E%E0%B8%B1%E0%B8%99%E0%B8%98%E0%B9%8C%E0%B8%A3%E0%B8%B0%E0%B8%AB%E0%B8%A7%E0%B9%88%E0%B8%B2%E0%B8%87%20%E0%B8%88%E0%B8%B3%E0%B8%99%E0%B8%A7%E0%B8%99%E0%B8%81%E0%B8%B2%E0%B8%A3%E0%B9%81%E0%B8%88%E0%B9%89%E0%B8%87%E0%B9%80%E0%B8%AB%E0%B8%95%E0%B8%B8%20%E0%B9%81%E0%B8%A5%E0%B8%B0%20%E0%B8%84%E0%B8%A7%E0%B8%B2%E0%B8%A1%E0%B9%80%E0%B8%AA%E0%B8%B5%E0%B8%A2%E0%B8%AB%E0%B8%B2%E0%B8%A2%E0%B8%97%E0%B8%B5%E0%B9%88%E0%B9%84%E0%B8%94%E0%B9%89%E0%B8%A3%E0%B8%B1%E0%B8%9A%20%E0%B9%83%E0%B8%99%E0%B9%81%E0%B8%95%E0%B9%88%E0%B8%A5%E0%B8%B0%E0%B9%80%E0%B8%82%E0%B8%95.png width="800">
  <p style="font-size: 0.7em; color: #555;">
    <em>Figure11: กราฟแสดงความสัมพันธ์ระหว่าง จำนวนการแจ้งเหตุ (แกน X) และ คะแนนความเสียหาย (แกน Y) แยกตามแต่ละเขตของกรุงเทพมหานคร โดยเขตที่มีจำนวนการแจ้งเหตุสูง มักมีระดับความเสียหายสูงตามไปด้วย </em><br>
  </p>
</div>
เมื่อพิจารณาความเสียหายของสิ่งปลูกสร้างในเชิงพื้นที่ต่อหน่วยตารางกิโลเมตร ผลการวิเคราะห์กลับไม่ได้เป็นไปในทิศทางเดียวกันทั้งหมด
จากกราฟแสดงผลการวิเคราะห์ พบว่า เขตบางรัก มีความหนาแน่นของสิ่งปลูกสร้างที่ได้รับความเสียหายต่อพื้นที่มากที่สุด รองลงมาคือ เขตวัฒนา และ เขตราชเทวี ตามลำดับ สะท้อนให้เห็นว่าพื้นที่บางเขตมีความเปราะบางต่อความเสียหายมากกว่าเขตอื่น แม้จำนวนการแจ้งเหตุจะไม่ได้สูงที่สุดก็ตาม
</p>
</div>
<div align="center">
  <img src= https://github.com/tontantip/DADS5001-Project-Earthquake/blob/main/image/total_dmg_class_summary2.jpg  width="800">
  <p style="font-size: 0.7em; color: #555;">
    <em>Figure12: กราฟแสดงข้อมูลความเสียหายของสิ่งปลูกสร้างในแต่ละเขต โดย กราฟด้านซ้าย แสดงจำนวนสิ่งปลูกสร้างที่ได้รับความเสียหาย ในขณะที่ กราฟด้านขวา แสดงความหนาแน่นของความเสียหายต่อพื้นที่ ซึ่งในทั้งสองกราฟ 5 อันดับแรกที่มีข้อมูลสูงสุดจะถูกเน้นด้วยสีแดง </em><br>
  </p>
</div>
<div align="center">
  <img src= https://github.com/tontantip/DADS5001-Project-Earthquake/blob/main/image/building_count_and_density_side_by_side(2).jpg width="800">
  <p style="font-size: 0.7em; color: #555;">
    <em>Figure13: แผนที่กรุงเทพมหานคร แสดงข้อมูลความเสียหายของสิ่งปลูกสร้างในแต่ละเขต โดย กราฟด้านซ้าย แสดงจำนวนสิ่งปลูกสร้างที่ได้รับความเสียหาย ในขณะที่ กราฟด้านขวา แสดงความหนาแน่นของความเสียหายต่อพื้นที่ โดยสีที่เข้มขึ้นจะแสดงถึงค่าที่มากขึ้น </em><br>
  </p>
</div>
ในการพิจารณาลักษณะของความเสียหายมีการแบ่งระดับความรุนแรงตามองค์ประกอบหลักของสิ่งปลูกสร้าง ได้แก่ เสา พื้น ผนัง หลังคา และโครงสร้างรวม นำมาคำนวณเป็นคะแนนรวมความเสียหาย (Damage Score) และเปรียบเทียบกับ เกณฑ์การตัดแบ่ง (Thresholds) ซึ่งเป็นค่าตัวเลขเชิงสถิติที่กำหนดขึ้นเพื่อใช้เป็นจุดตัดระหว่างแต่ละระดับ เพื่อแปลงค่าคะแนนต่อเนื่องให้อยู่ในรูปแบบของ ระดับความเสียหายเชิงคุณภาพ 

ระดับความเสียหายถูกจำแนกออกเป็น 5 ระดับ ดังนี้

1. **ระดับวิกฤต**
2. **ระดับรุนแรง**
3. **ระดับปานกลาง**
4. **ระดับน้อย**
5. **ระดับน้อยมาก**

จากกราฟวงกลมพบว่า สิ่งปลูกสร้างส่วนใหญ่ได้รับความเสียหายใน ระดับน้อยมาก คิดเป็น 45.77% รองลงมาคือ ระดับน้อย 29.49% ขณะที่ความเสียหายในระดับ วิกฤตและรุนแรงรวมกันคิดเป็นเพียง 12.23% ของความเสียหายทั้งหมดในกรุงเทพมหานคร
 </p>
</div>
<div align="center">
  <img src= https://github.com/tontantip/DADS5001-Project-Earthquake/blob/main/image/%E0%B8%81%E0%B8%A3%E0%B8%B2%E0%B8%9F%E0%B8%A7%E0%B8%87%E0%B8%81%E0%B8%A5%E0%B8%A1%E0%B9%81%E0%B8%AA%E0%B8%94%E0%B8%87%E0%B8%AA%E0%B8%B1%E0%B8%94%E0%B8%AA%E0%B9%88%E0%B8%A7%E0%B8%99%E0%B8%82%E0%B8%AD%E0%B8%87%E0%B8%84%E0%B8%A7%E0%B8%B2%E0%B8%A1%E0%B9%80%E0%B8%AA%E0%B8%B5%E0%B8%A2%E0%B8%AB%E0%B8%B2%E0%B8%A2%E0%B8%95%E0%B8%B2%E0%B8%A1%E0%B8%9B%E0%B8%A3%E0%B8%B0%E0%B9%80%E0%B8%A0%E0%B8%97.png width="500">
  <p style="font-size: 0.7em; color: #555;">
    <em>Figure14: กราฟวงกลมแสดง สัดส่วนของความเสียหายตามประเภท ทั้ง 5 ระดับ </em><br>
  </p>
</div>
แม้ว่าภาพรวมจะแสดงให้เห็นว่า ความเสียหายส่วนใหญ่เป็นระดับเล็กน้อยถึงปานกลาง แต่กลับพบข้อสังเกตที่น่าสนใจว่า สัดส่วนความเสียหายในระดับวิกฤตและรุนแรงไม่ได้สอดคล้องกับจำนวนสิ่งปลูกสร้างที่ได้รับความเสียหายทั้งหมดในแต่ละเขตเสมอไป กล่าวคือ เขตที่มีจำนวนสิ่งปลูกสร้างเสียหายมาก ไม่จำเป็นต้องเป็นเขตที่มีความเสียหายในระดับรุนแรงสูงสุด

ตัวอย่างที่ชัดเจนคือ เขตธนบุรี แม้จะไม่ได้มีจำนวนสิ่งปลูกสร้างที่เสียหายมากที่สุด แต่กลับมีสัดส่วนความเสียหายในระดับวิกฤตและรุนแรงสูงที่สุด คิดเป็น 30.00% ของความเสียหายในเขต ซึ่งสูงกว่าค่าเฉลี่ยของทั้งกรุงเทพมหานครที่อยู่เพียง 12.22% อย่างมีนัยสำคัญ รองลงมาคือ เขตห้วยขวาง เขตคลองสาน เขตภาษีเจริญ และเขตราชเทวี ตามลำดับ

ข้อค้นพบนี้ชี้ให้เห็นว่า การประเมินความเสี่ยงไม่สามารถพิจารณาเพียงจำนวนสิ่งปลูกสร้างที่เสียหายได้ แต่จำเป็นต้องดูไปถึงระดับความรุนแรงของผลกระทบด้วย เพราะเขตที่มีอาคารเสียหายไม่มาก อาจมีความเปราะบางในเชิงคุณภาพมากกว่าที่คิด
 </p>
</div>
<div align="center">
  <img src= https://github.com/tontantip/DADS5001-Project-Earthquake/blob/main/image/%E0%B8%AA%E0%B8%B1%E0%B8%94%E0%B8%AA%E0%B9%88%E0%B8%A7%E0%B8%99%E0%B8%82%E0%B8%AD%E0%B8%87%E0%B8%84%E0%B8%A7%E0%B8%B2%E0%B8%A1%E0%B9%80%E0%B8%AA%E0%B8%B5%E0%B8%A2%E0%B8%AB%E0%B8%B2%E0%B8%A2%E0%B8%95%E0%B8%B2%E0%B8%A1%E0%B8%9B%E0%B8%A3%E0%B8%B0%E0%B9%80%E0%B8%A0%E0%B8%97%E0%B9%83%E0%B8%99%E0%B9%81%E0%B8%95%E0%B9%88%E0%B8%A5%E0%B8%B0%E0%B9%80%E0%B8%82%E0%B8%95.png width="800">
  <p style="font-size: 0.7em; color: #555;">
    <em>Figure15: แผนภาพแท่งแบบร้อยละแสดง สัดส่วนของความเสียหายตามประเภทในแต่ละเขต โดยแสดง 10 เขตแรกที่มีอาคารได้รับความเสียหายในระดับวิกฤตและรุนแรงมากที่สุด จากแผนภาพจะเห็นได้ว่า แม้บางเขตจะมีจำนวนอาคารได้รับความเสียหายสูง แต่สัดส่วนของระดับวิกฤตและรุนแรงอาจไม่สูงตามไปด้วย </em><br>
  </p>
</div>
เมื่อขยายการวิเคราะห์จากจำนวนสิ่งปลูกสร้างที่ได้รับความเสียหาย ไปสู่การประเมินเชิงพื้นที่ โดยคำนวณพื้นที่ที่ได้รับผลกระทบจากรัศมีไม่เกิน 400 เมตรรอบสิ่งปลูกสร้างแต่ละแห่ง พบว่าพื้นที่เสียหายรวมมีค่าเฉลี่ยคิดเป็น 14.00% ของพื้นที่ทั้งหมดในกรุงเทพมหานคร ขณะที่หากพิจารณาเฉพาะความเสียหายในระดับวิกฤตและรุนแรง พื้นที่ที่ได้รับผลกระทบคิดเป็นค่าเฉลี่ย 5.04% ของพื้นที่ทั้งหมด

หากพิจารณาเป็นรายเขต พบว่า เขตบางรัก มีสัดส่วนความเสียหายสูงที่สุด คิดเป็น 59.64% ของพื้นที่ในเขต รองลงมาคือ เขตวัฒนา (52.09%) และ เขตคลองสาน (46.52%) ตามลำดับ แต่เมื่อโฟกัสเฉพาะความเสียหายในระดับวิกฤตและรุนแรง จะพบว่า เขตคลองสาน มีสัดส่วนสูงที่สุดถึง 34.57% ขณะที่เขตบางรักและเขตวัฒนาอยู่ใกล้เคียงกันที่ 21.42% และ 21.18% ตามลำดับ ข้อมูลนี้สะท้อนให้เห็นว่า ความรุนแรงของความเสียหายไม่ได้ขึ้นอยู่กับจำนวนสิ่งปลูกสร้างที่เสียหายเพียงอย่างเดียว แต่ยังขึ้นอยู่กับ ลักษณะพื้นที่ โครงสร้างอาคาร และความหนาแน่นของสิ่งปลูกสร้าง ที่แตกต่างกันในแต่ละเขตด้วย

นอกจากนี้ยังพบว่า มีทั้งหมด 14 เขต ที่มีค่าความเสียหายสูงกว่าค่าเฉลี่ยทั้งสองตัวแปร ได้แก่ เขตบางรัก เขตวัฒนา เขตคลองสาน เขตราชเทวี เขตคลองเตย เขตปทุมวัน เขตพญาไท เขตธนบุรี เขตดินแดง เขตห้วยขวาง เขตยานนาวา เขตสัมพันธวงศ์ เขตจตุจักร และเขตบางซื่อ โดยเขตเหล่านี้รวมกันคิดเป็น 77.87% ของความเสียหายในระดับรุนแรงและวิกฤตทั้งหมด แสดงให้เห็นว่าความเปราะบางไม่ได้กระจายอย่างสม่ำเสมอทั่วกรุงเทพมหานคร แต่กลับ กระจุกตัวอยู่ในบางพื้นที่เป็นหลัก

จากกราฟแผนที่จะเห็นการกระจายตัวของเขตที่ได้รับความเสียหายอย่างชัดเจน โดยเฉพาะ เขตใจกลางเมืองและพื้นที่ริมแม่น้ำเจ้าพระยา ซึ่งมีสัดส่วนความเสียหายสูงกว่าพื้นที่อื่น ๆ อย่างเด่นชัด
 </p>
</div>
<div align="center">
  <img src= https://github.com/tontantip/DADS5001-Project-Earthquake/blob/main/image/district_total_pct_dual_fixed.jpg width="800">
  <p style="font-size: 0.7em; color: #555;">
    <em>Figure16: การเปรียบเทียบสัดส่วนพื้นที่เสียหายตามเขตกับค่าเฉลี่ยรวม
กราฟด้านซ้ายแสดงสัดส่วนพื้นที่เสียหาย (%) ของแต่ละเขต โดยมีเส้นปะสีส้มแทนค่าเฉลี่ยรวมที่ 14% เขตที่มีบาร์ยาวเกินเส้นปะคือพื้นที่ที่ได้รับความเสียหายสูงกว่าค่าเฉลี่ย ในขณะที่เขตที่บาร์สั้นกว่าหมายถึงพื้นที่เสียหายน้อยกว่าโดยรวม ส่วนกราฟด้านขวาแสดงส่วนต่างจากค่าเฉลี่ยของสัดส่วนพื้นที่เสียหายในแต่ละเขต โดยค่าบวก (สีแดง) หมายถึงเขตที่เสียหายมากกว่าค่าเฉลี่ย และค่าลบ (สีเขียว) หมายถึงเขตที่เสียหายน้อยกว่าค่าเฉลี่ย ช่วยให้สามารถมองเห็นได้อย่างชัดเจนว่าพื้นที่ใดได้รับผลกระทบมากหรือน้อยเมื่อเปรียบเทียบกับค่าเฉลี่ยของกรุงเทพมหานครโดยรวม </em><br>
  </p>
</div>
<div align="center">
  <img src= https://github.com/tontantip/DADS5001-Project-Earthquake/blob/main/image/covered_pct_by_district.jpg width="800">
  <p style="font-size: 0.7em; color: #555;">
    <em>Figure17: แผนที่แสดงสัดส่วนพื้นที่ที่ได้รับผลกระทบจากความเสียหายในกรุงเทพมหานคร (รายเขต) โดยใช้ระดับสีเป็นตัวบ่งชี้ความรุนแรง เขตที่มีสีอ่อนหมายถึงพื้นที่เสียหายน้อย ขณะที่เขตที่มีสีแดงเข้มคือพื้นที่ที่ได้รับความเสียหายสูงสุด  </em><br>
  </p>
</div>
</div>
<div align="center">
  <img src= https://github.com/tontantip/DADS5001-Project-Earthquake/blob/main/image/district_high_impact_dual.jpg width="800">
  <p style="font-size: 0.7em; color: #555;">
    <em>Figure18: การเปรียบเทียบสัดส่วนพื้นที่เสียหายในระดับ วิกฤตและรุนแรง ตามเขตกับค่าเฉลี่ยรวม
กราฟด้านซ้ายแสดงสัดส่วนพื้นที่เสียหาย (%) ของแต่ละเขต โดยมีเส้นปะสีส้มแทนค่าเฉลี่ยรวมที่ 14% เขตที่มีบาร์ยาวเกินเส้นปะคือพื้นที่ที่ได้รับความเสียหายสูงกว่าค่าเฉลี่ย ในขณะที่เขตที่บาร์สั้นกว่าหมายถึงพื้นที่เสียหายน้อยกว่าโดยรวม ส่วนกราฟด้านขวาแสดงส่วนต่างจากค่าเฉลี่ยของสัดส่วนพื้นที่เสียหายในแต่ละเขต โดยค่าบวก (สีแดง) หมายถึงเขตที่เสียหายมากกว่าค่าเฉลี่ย และค่าลบ (สีเขียว) หมายถึงเขตที่เสียหายน้อยกว่าค่าเฉลี่ย ช่วยให้สามารถมองเห็นได้อย่างชัดเจนว่าพื้นที่ใดได้รับผลกระทบมากหรือน้อยเมื่อเปรียบเทียบกับค่าเฉลี่ยของกรุงเทพมหานครโดยรวม </em><br>
  </p>
</div>
</div>
<div align="center">
  <img src= https://github.com/tontantip/DADS5001-Project-Earthquake/blob/main/image/5_4_pct_by_district.jpg width="800">
  <p style="font-size: 0.7em; color: #555;">
    <em>Figure19: แผนที่นี้แสดงสัดส่วนพื้นที่ที่ได้รับผลกระทบจากความเสียหายในระดับ วิกฤตและรุนแรง ของกรุงเทพมหานครในแต่ละเขต โดยใช้ระดับสีเป็นตัวบ่งชี้ความรุนแรงของผลกระทบ เขตที่ปรากฏเป็นสีอ่อนสะท้อนถึงพื้นที่ที่มีสัดส่วนความเสียหายต่ำ ในขณะที่เขตที่ปรากฏเป็นสีแดงเข้ม คือพื้นที่ที่มีสัดส่วนความเสียหายสูงสุด </em><br>
  </p>
</div>
</div>
<div align="center">
  <img src= https://github.com/tontantip/DADS5001-Project-Earthquake/blob/main/image/Critical_Area.png?raw=true width="800">
  <p style="font-size: 0.7em; color: #555;">
    <em> รอใส่คำอธิบายใต้ภาพ
    </em><br>
  </p>
</div>
เมื่อพิจารณาตามโซนผังเมือง พบว่าพื้นที่สีแดงเข้มซึ่งเป็นโซนพาณิชยกรรม มีความหนาแน่นของสิ่งปลูกสร้างสูงที่สุด คิดเป็น 18.8 แห่งต่อตารางกิโลเมตร ขณะที่พื้นที่สีแดง ซึ่งเป็นโซนที่อยู่อาศัยหนาแน่นมาก มีค่าใกล้เคียงกันอยู่ที่ 18.5 แห่งต่อตารางกิโลเมตร ความแตกต่างระหว่างสองกลุ่มนี้ถือว่าน้อยมาก แสดงให้เห็นว่าทั้งพื้นที่พาณิชยกรรมและที่อยู่อาศัยหนาแน่นล้วนมีความเสี่ยงสูงใกล้เคียงกัน

พื้นที่สีแดงเข้มกระจายตัวอยู่ตามแนวใจกลางเมืองและริมแม่น้ำเจ้าพระยา โดยเฉพาะ เขตบางรัก ปทุมวัน ธนบุรี และคลองสาน ซึ่งเป็นย่านศูนย์กลางเศรษฐกิจ พาณิชยกรรม และมีอาคารสูงจำนวนมาก ขณะที่พื้นที่สีแดง เช่น เขตห้วยขวาง ดินแดง และพญาไท เป็นย่านที่อยู่อาศัยหนาแน่น มีทั้งอาคารชุดและบ้านเรือนปะปนกัน ส่งผลให้โครงสร้างพื้นฐานและประชากรในพื้นที่เหล่านี้มีความเสี่ยงต่อความเสียหายสูงไม่ต่างกัน

ถัดมาเป็นพื้นที่สีส้มเข้ม ซึ่งเป็นโซนอนุรักษ์วัฒนธรรมไทย ความหนาแน่นอยู่ที่ประมาณ 9 แห่งต่อตารางกิโลเมตร อาคารในพื้นที่นี้ส่วนใหญ่เป็นอาคารเก่า มีคุณค่าทางประวัติศาสตร์และวัฒนธรรม เช่น ในบริเวณเกาะรัตนโกสินทร์และเขตพระนคร จึงมีความเปราะบางสูงหากเกิดเหตุการณ์แผ่นดินไหว เนื่องจากโครงสร้างอาคารไม่ได้ถูกออกแบบให้รองรับแรงสั่นสะเทือน

จาก Figure20 ที่แสดงความหนาแน่นของสิ่งปลูกสร้างที่ได้รับความเสียหายตามโซนผังเมือง สามารถสังเกตได้ว่ารูปแบบการกระจายตัวมีความสอดคล้องกับ Figure17 ที่แสดงสัดส่วนพื้นที่ที่ได้รับผลกระทบรายเขต โดยเฉพาะอย่างยิ่งใน 14 เขตเสี่ยงสูง ที่พบว่ามีสัดส่วนความเสียหายเกินค่าเฉลี่ย ซึ่งส่วนใหญ่อยู่ในใจกลางเมืองและพื้นที่ริมแม่น้ำเจ้าพระยา การซ้อนทับของผลการวิเคราะห์จากทั้งสองแผนที่ยิ่งยืนยันว่า เขตเหล่านี้คือพื้นที่ที่ควรจัดลำดับความสำคัญสูงสุดในการเตรียมความพร้อมและกำหนดมาตรการรองรับภัยพิบัติ 
  </p>
</div>
<div align="center">
  <img src= https://github.com/tontantip/DADS5001-Project-Earthquake/blob/main/image/zone_group_density.jpg width="800">
  <p style="font-size: 0.7em; color: #555;">
    <em>Figure20: แผนที่กรุงเทพ แสดงความหนาแน่นของสิ่งปลูกสร้างที่ได้รับความเสียหายตามโซนผังเมือง  </em><br>
  </p>
</div>
จากผลการวิเคราะห์ที่ผ่านมา ได้เห็นภาพความเสียหายของสิ่งปลูกสร้างในหลายมิติ นอกจากนี้ หากนำมาพิจารณาร่วมกับข้อมูลความหนาแน่นของประชากรในแต่ละเขต จะช่วยให้สามารถระบุพื้นที่ที่มีความเสี่ยงสูงต่อผลกระทบจากแผ่นดินไหวได้ชัดเจนยิ่งขึ้น

เมื่อพิจารณาจาก Bubble Chart ที่แสดงค่าเฉลี่ยความเสียหายและความหนาแน่นของประชากร พบว่าเขตที่อยู่ใน Quadrant ด้านขวาบน คือกลุ่มที่มีทั้งค่าเฉลี่ยความเสียหายสูงและประชากรหนาแน่นเกินค่าเฉลี่ย เช่น เขตธนบุรี เขตคลองสาน และเขตบางรัก เขตเหล่านี้จัดเป็นพื้นที่ที่มีความเสี่ยงสูงสุด หากเกิดแผ่นดินไหวจะส่งผลกระทบต่อทั้งสิ่งปลูกสร้างและประชากรในวงกว้าง จึงควรถูกจัดลำดับความสำคัญสูงสุดในการวางแผนรับมือและจัดสรรทรัพยากร

ในอีกด้านหนึ่ง เขตที่อยู่ใน Quadrant ด้านซ้ายบน แม้จะมีความหนาแน่นของประชากรไม่สูงนัก แต่กลับมีสัดส่วนความเสียหายรุนแรงมาก เช่น เขตห้วยขวาง เขตวัฒนา และเขตจตุจักร เขตเหล่านี้ยังคงต้องได้รับการเฝ้าระวังและเตรียมมาตรการรองรับ เน้นการ เสริมความมั่นคงแข็งแรงของสิ่งปลูกสร้างและการตรวจสอบโครงสร้างอย่างสม่ำเสมอ เพื่อลดความเสี่ยงหากเกิดเหตุการณ์ขึ้นจริง

ส่วนเขตที่มี ประชากรหนาแน่นแต่ความเสียหายไม่สูงนัก ควรให้ความสำคัญกับ มาตรการจัดการประชากร เช่น การสร้างระบบแจ้งเตือนที่มีประสิทธิภาพ การวางแผนเส้นทางอพยพ และการฝึกซ้อมแผนฉุกเฉิน เพื่อให้สามารถลดความสูญเสียจากการอพยพและการจัดการผู้คนในยามวิกฤตได้อย่างทันท่วงที
  </p>
</div>
<div align="center">
  <img src= https://github.com/tontantip/DADS5001-Project-Earthquake/blob/main/image/%E0%B9%81%E0%B8%9C%E0%B8%99%E0%B8%A0%E0%B8%B9%E0%B8%A1%E0%B8%B4%E0%B8%9F%E0%B8%AD%E0%B8%87%E0%B9%81%E0%B8%AA%E0%B8%94%E0%B8%87%E0%B8%84%E0%B8%A7%E0%B8%B2%E0%B8%A1%E0%B8%AA%E0%B8%B1%E0%B8%A1%E0%B8%9E%E0%B8%B1%E0%B8%99%E0%B8%98%E0%B9%8C%E0%B8%A3%E0%B8%B0%E0%B8%AB%E0%B8%A7%E0%B9%88%E0%B8%B2%E0%B8%87%E0%B8%84%E0%B8%B0%E0%B9%81%E0%B8%99%E0%B8%99%E0%B8%84%E0%B8%A7%E0%B8%B2%E0%B8%A1%E0%B9%80%E0%B8%AA%E0%B8%B5%E0%B8%A2%E0%B8%AB%E0%B8%B2%E0%B8%A2%E0%B9%80%E0%B8%89%E0%B8%A5%E0%B8%B5%E0%B9%88%E0%B8%A2%E0%B9%81%E0%B8%A5%E0%B8%B0%E0%B8%84%E0%B8%A7%E0%B8%B2%E0%B8%A1%E0%B8%AB%E0%B8%99%E0%B8%B2%E0%B9%81%E0%B8%99%E0%B9%88%E0%B8%99%E0%B8%9B%E0%B8%A3%E0%B8%B0%E0%B8%8A%E0%B8%B2%E0%B8%81%E0%B8%A3%E0%B8%95%E0%B8%B2%E0%B8%A1%E0%B9%80%E0%B8%82%E0%B8%95.png width="800">
  <p style="font-size: 0.7em; color: #555;">
    <em>Figure21: Bubble Chart แสดงค่าเฉลี่ยของคะแนนความเสียหายรวม(score) บนแกนตั้ง กับ พื้นที่ต่อประชากร (คนต่อตารางกิโลเมตร) บนแกนนอน โดยขนาดของฟองแสดงถึง ผลรวมคะแนนความเสียหายรวมของแต่ละเขต เส้นปะแนวนอนแสดงถึงค่าเฉลี่ยของ ค่าเฉลี่ยความเสียหาย  ส่วนเส้นปะแนวตั้งแสดงถึงค่าเฉลี่ยของ จำนวนประชากรตามพื้นที่ </em><br>
  </p>
</div>
เมื่อพิจารณาเพิ่มเติมในมิติของประชากร ได้แบ่งออกเป็น 2 กลุ่มหลัก คือ

กลุ่มเปราะบาง ได้แก่ เด็กและผู้สูงอายุ ซึ่งช่วยเหลือตัวเองได้จำกัด

กลุ่มที่สามารถช่วยเหลือตนเองได้ ได้แก่ วัยรุ่นและวัยทำงาน

ค่าเฉลี่ยของสัดส่วนประชากรกลุ่มเปราะบางในกรุงเทพมหานครอยู่ที่ 33.52%
  </p>
</div>
<div align="center">
  <img src= https://github.com/tontantip/DADS5001-Project-Earthquake/blob/main/image/%E0%B8%AA%E0%B8%B1%E0%B8%94%E0%B8%AA%E0%B9%88%E0%B8%A7%E0%B8%99%E0%B8%81%E0%B8%A5%E0%B8%B8%E0%B9%88%E0%B8%A1%E0%B9%80%E0%B8%9B%E0%B8%A3%E0%B8%B2%E0%B8%B0%E0%B8%9A%E0%B8%B2%E0%B8%87.png width="800">
  <p style="font-size: 0.7em; color: #555;">
    <em>Figure22: กราฟแสดงเขตที่มีกลุ่มเปราะบางสูงกว่าค่าเฉลี่ย </em><br>
  </p>
</div>
เมื่อนำ Bubble Chart มาพิจารณาร่วมกับ 14 เขตที่มีพื้นที่เสียหายสูงกว่าค่าเฉลี่ยและมีกลุ่มเปราะบางมาก พบว่าสามารถจัดกลุ่มเขตตามลักษณะความเสี่ยงได้อย่างชัดเจนยิ่งขึ้น

- **Quadrant ด้านขวาบน** ได้แก่ เขตธนบุรี คลองสาน บางรัก ราชเทวี บางซื่อ และดินแดง ถือเป็นพื้นที่ที่มีความเสี่ยงสูงสุด เนื่องจากไม่เพียงแต่มีค่าเฉลี่ยความเสียหายและความหนาแน่นประชากรสูงเท่านั้น แต่ยังมีกลุ่มเปราะบางมากกว่าค่าเฉลี่ยอีกด้วย ส่งผลให้พื้นที่เหล่านี้เป็นจุดที่ต้องให้ความสำคัญเป็นอันดับแรกในการวางแผนรับมือ
- **Quadrant ด้านซ้ายบน** ได้แก่ เขตวัฒนา ยานนาวา และปทุมวัน แม้ประชากรจะไม่หนาแน่นเท่ากับพื้นที่อื่น แต่กลับมีสัดส่วนความเสียหายสูงและกลุ่มเปราะบางมากกว่าค่าเฉลี่ยเช่นกัน จึงยังถือว่าเป็นเขตที่มีความเสี่ยงและต้องได้รับการจัดการอย่างรอบคอบ

  </p>
</div>
<div align="center">
  <img src= https://github.com/tontantip/DADS5001-Project-Earthquake/blob/main/image/Bubble%20Chart%20final.png width="800">
  <p style="font-size: 0.7em; color: #555;">
    <em>Figure23: Bubble Chart แสดงค่าเฉลี่ยของคะแนนความเสียหายรวม(score) บนแกนตั้ง กับ พื้นที่ต่อประชากร (คนต่อตารางกิโลเมตร) บนแกนนอน โดยขนาดของฟองแสดงถึง ผลรวมคะแนนความเสียหายรวมของแต่ละเขต เส้นปะแนวนอนแสดงถึงค่าเฉลี่ยของ ค่าเฉลี่ยความเสียหาย  ส่วนเส้นปะแนวตั้งแสดงถึงค่าเฉลี่ยของ จำนวนประชากรตามพื้นที่ แสดงเฉพาะ เขตที่มีทั้งความเสียหายและสัดส่วนประชากรกลุ่มเปราะบางสูงกว่าค่าเฉลี่ย </em><br>
  </p>
</div>
จากการวิเคราะห์ในหลายมิติ ทั้งด้านความเสียหายของสิ่งปลูกสร้าง ระดับความรุนแรง พื้นที่ที่ได้รับผลกระทบ ลักษณะการใช้ประโยชน์ที่ดินตามผังเมือง ตลอดจนจำนวนประชากรและสัดส่วนของกลุ่มเปราะบาง ทำให้เห็นได้อย่างชัดเจนว่า ความเสี่ยงจากแผ่นดินไหวในกรุงเทพมหานครไม่ได้กระจายอย่างเท่าเทียม แต่กลับกระจุกตัวอยู่ในบางพื้นที่ โดยเฉพาะเขตใจกลางเมืองและพื้นที่ริมแม่น้ำเจ้าพระยา ซึ่งมีทั้งความหนาแน่นของสิ่งปลูกสร้างและประชากรสูง

ผลการวิเคราะห์นี้ชี้ให้เห็นถึงความจำเป็นที่ต้องใช้ข้อมูลเชิงบูรณาการในการจัดลำดับความสำคัญของการวางแผนรับมือภัยพิบัติ ไม่ว่าจะเป็นการเสริมความแข็งแรงของโครงสร้างพื้นฐาน การจัดสรรทรัพยากรเพื่อรองรับสถานการณ์ฉุกเฉิน หรือการกำหนดมาตรการช่วยเหลือกลุ่มประชากรเฉพาะพื้นที่

ประเด็นสำคัญจากการจัดกลุ่มเขตตามลักษณะความเสี่ยง คือ ความเปราะบางไม่ได้เกิดจากปัจจัยใดปัจจัยหนึ่ง แต่เป็นผลผสมผสานของหลายด้าน ไม่ว่าจะเป็น ปริมาณความเสียหายเชิงโครงสร้าง ความหนาแน่นของประชากร และสัดส่วนกลุ่มเปราะบาง ดังนั้น เขตที่มีค่าตัวชี้วัดสูงกว่าค่าเฉลี่ยในทุกมิติ ต้องถูกจัดเป็น พื้นที่เสี่ยงสูงสุด ที่ควรได้รับมาตรการเชิงรุกทั้งด้านการป้องกันและการเตรียมความพร้อม ขณะที่เขตที่มีความเสี่ยงต่ำกว่า แม้จะไม่ใช่จุดวิกฤต แต่ก็ยังต้องได้รับการเฝ้าระวังและวางแผนจัดการอย่างเหมาะสมตามลักษณะเฉพาะของพื้นที่นั้นๆ

## Safe Zone
แผนที่แสดงสัดส่วนของพื้นที่ที่ ไม่ได้รับผลกระทบ จากความเสียหายในแต่ละเขต จากผลการสังเกตพบว่า เขตที่มีพื้นที่ปลอดภัยมาก มักเป็นเขตรอบนอกของกรุงเทพมหานคร ซึ่งมีความหนาแน่นของสิ่งปลูกสร้างต่ำ ทำให้ความเสียหายไม่กระจุกตัว ตรงกันข้าม เขตใจกลางเมืองและพื้นที่ริมแม่น้ำเจ้าพระยา ซึ่งมีทั้งอาคารเก่าและอาคารสูงหนาแน่น มักมีสีอ่อน แสดงว่าพื้นที่ที่ปลอดภัยมีสัดส่วนน้อยกว่าชัดเจน
  </p>
</div>
<div align="center">
  <img src= https://github.com/tontantip/DADS5001-Project-Earthquake/blob/main/image/uncovered_pct_by_district.jpg width="800">
  <p style="font-size: 0.7em; color: #555;">
    <em>Figure24: แผนที่แสดงสัดส่วนของพื้นที่ที่ ไม่ได้รับผลกระทบจากความเสียหายในแต่ละเขต โดยใช้ระดับสีเป็นตัวบ่งชี้ เขตที่มีสีเข้มหมายถึง ไม่ได้รับผลกระทบเลย หรือมีพื้นที่ที่ปลอดภัยจากความเสียหายมากที่สุด ขณะที่สีอ่อนสะท้อนถึงเขตที่ยังคงมีพื้นที่จำนวนหนึ่งได้รับผลกระทบ </em><br>
  </p>
</div>
เมื่อนำพื้นที่ที่ไม่ได้รับผลกระทบจากเหตุการณ์แผ่นดินไหวมาพิจารณาในเชิงสัดส่วนต่อจำนวนประชากรของแต่ละเขต จะช่วยให้มองเห็นได้ว่า หากเกิดสถานการณ์จริง พื้นที่ปลอดภัยหรือพื้นที่ที่ไม่ได้รับผลกระทบมีเพียงพอต่อการรองรับการอพยพหรือไม่ โดยอ้างอิงตามแนวทางของ สำนักงานข้าหลวงใหญ่ผู้ลี้ภัยแห่งสหประชาชาติ (UNHCR) ที่กำหนดมาตรฐานพื้นที่พักพิงชั่วคราวไว้ที่ 30 ตารางเมตรต่อคน (รวมถึงพื้นที่ส่วนกลางและบริการต่าง ๆ)

จาก Figure25 พบว่า เขตบางรัก ซึ่งเป็นเขตที่มีพื้นที่ปลอดภัยต่อคนน้อยที่สุด ยังมีค่าเฉลี่ยอยู่ที่ 47.9 ตารางเมตรต่อคน ซึ่งมากกว่ามาตรฐานที่ UNHCR กำหนดไว้ สรุปได้ว่า หากพิจารณาในภาพรวมของกรุงเทพมหานครแล้ว พื้นที่ปลอดภัยยังคงมีความเพียงพอสำหรับการรองรับการอพยพของประชาชน 

อย่างไรก็ตามการพิจารณาเฉพาะด้านพื้นที่เพียงอย่างเดียวอาจไม่เพียงพอ ปัจจัยสำคัญที่ต้องคำนึงถึงเพิ่มเติม ได้แก่ คุณภาพของพื้นที่ปลอดภัย เช่น การเข้าถึงน้ำดื่ม อาหาร การรักษาพยาบาล และระบบสาธารณูปโภคที่จำเป็น รวมถึง ความเหมาะสมสำหรับกลุ่มเปราะบาง อย่างวัยทารก เด็ก และผู้สูงอายุ ที่ต้องการการดูแลและการสนับสนุนเฉพาะด้าน

ดังนั้น การใช้พื้นที่ที่ไม่ได้รับผลกระทบควรถูกกำหนดให้เป็นโซนปลอดภัยหรือศูนย์พักพิงเมื่อเกิดเหตุแผ่นดินไหว พร้อมเชื่อมโยงเครือข่ายพื้นที่ปลอดภัยเข้ากับเขตเสี่ยงสูง เช่น บางรัก คลองสาน และธนบุรี เพื่อรองรับการอพยพได้อย่างรวดเร็ว นอกจากนี้ เขตที่มีพื้นที่ปลอดภัยมากควรได้รับการจัดสรรทรัพยากรฉุกเฉินล่วงหน้า เช่น เต็นท์ เครื่องมือแพทย์ และอาหาร เพื่อรองรับผู้ประสบภัยจากเขตที่ได้รับผลกระทบรุนแรง
  </p>
</div>
<div align="center">
  <img src= https://github.com/tontantip/DADS5001-Project-Earthquake/blob/main/image/Proportion%20of%20Safe%20Zone%20per%20District%20Population1.png?raw=true width="800">
  <p style="font-size: 0.7em; color: #555;">
    <em>Figure25: กราฟแสดงสัดส่วนพื้นที่ที่ไม่ได้รับผลกระทบต่อจำนวนประชากรในพื้นที่แบ่งตามเขต(ตารางเมตรต่อคน) Proportion of Safe Zone District Population แกน X พื้นที่ที่ไม่ได้รับผลกระทบต่อจำนวนประชากร แกน Y เขตในกรุงเทพมหานคร </em><br>
  </p>
</div>
